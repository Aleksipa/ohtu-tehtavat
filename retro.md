# Ensimmäinen retrospektiivi

Projektin ensimmäinen sprintti sujui tiimiltämme oikein hyvin, mistä johtuen ensimmäisessä retrospektiivissä pääpaino oli hyvin sujuneiden asioiden toteamisessa. Olimme tyytyväisiä muun muassa työnjakoon sekä jokaisen ryhmäläisen antamaan työpanokseen. Myös sisäinen kommunikaatio sujui ryhmämme kesken hyvin. Lisäksi oli mielenkiintoista huomata jo ensimmäisen sprintin jälkeen, että ryhmässämme on selkeästi hyvin laaja-alaista osaamista, joka jakautuu eri henkilöiden kesken. Totesimme, että tämä on sellainen asia jota haluamme ehdottomasti hyödyntää jatkossa.

Asia jota halusimme lisää oli toisten koodien katselmointi mistä johtuen sovimme, että jatkossa pyrimme siihen, että jokainen saa kirjoittamastaan koodista palautetta. Pohdimme myös pull requestien käyttöä siten, että kaikki ns. tuotantoon viety koodi kulkisi jonkin toisen ryhmäläisen koodikatselmuksen läpi mutta totesimme sen olevan liian työläs tapa tähän projektiin.
